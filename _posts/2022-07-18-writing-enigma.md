---
title: অযাচিত হেঁয়ালি...
author: আবীর
date: 2022-07-18 11:54:00 +0800
categories: [Piece of Writing, Enigma]
tags: [typography]
math: true
mermaid: true
---

<p>
কোনো এক বর্ষাস্নাত বিকেলবেলায়; তোমার ব্যালকনির আরামকেদারায়, গা এলিয়ে দিয়ে দোল খেতে খেতে, তুমি কি কখনও শুকনো পাতার মর্মরধ্বনি শুনতে পাবে? জানি পাবে না! কোনো এক বিবর্ন বিকেলে; ঘরের কোনে ঘাপটি মেরে বসে, কোনো এক অচেনা উপন্যাসের পাতায় চোখ বোলাতে বোলাতে যখন তুমি কোনো চেনা চরিত্রের খোঁজ পেয়ে যাও, তখন কি তোমার রিমলেস ফ্রেমের পেছনে থাকা পদ্মলোচন অবলিলায় পরবর্তী পাতার অলিগলিতে ঘুরতে পারে? জানি পারে না! কোনো এক গোধুলি লগ্নে; গগণচুম্বি কোনো অট্টালিকার মার্বেল পাথরে বাধানো রেলিঙে হাত রেখে, ক্যাপাচিনোর স্বাদ নিতে নিতে সেই কাপ-পিরিচের চায়ের কথা কি তোমার মনে পড়ে? জানি পড়ে না! জীবনের কোনো অবসরে; তোমার সিন্যাপস্ এর গলিতে হাঁটতে হাঁটতে, কখনও কি সেই চেনাপ্রিয় বদনটির কথা মনে করবে, এক ফোঁটা আঁখিজলে? জানি করবে না! শ্রাবণের কোনো অঝরধারায় একবারও কি  ভিজতে চাইবে সেই অকৃত্রিম ভালোবাসা দেওয়া মানুষটির সাথে? জানি চাইবে না! জীবনের কোনো চেনা পথের পানে তাকিয়ে একবারও কি তাকে খুঁজবে? জানি খুঁজবে না! তুমি তো চাইবে বর্তমানের ট্রেন্ডের জোয়ারে ভাসিয়ে দেওয়া ক্ষণিকের সেই মেকি মানুষগুলোকে, হয়ত তুমিও মেকি! তবু সেই মানুষটির কন্ঠে আজও ইচ্ছের গল্প, যেই গল্পের সবটি জুড়ে শুধু <b>কাল্পনিক তুমি<b>...
<p>
