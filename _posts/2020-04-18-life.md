---
title: সম্পর্ক
author: আবীর
date: 2020-04-18 11:33:00 +0800
categories: [Life, Perception]
tags: [perceptions]
math: true
mermaid: true
---

<p><h4>
মানব সম্পর্ক ঠিক কাঁচের দেয়ালের ন্যায়। এটাকে আপনি যত স্বচ্ছ করবেন, এটা ততই গ্রহনযোগ্য হবে, পরিপূর্নতা পাবে। তবে আপনারই ভুলে এই কাঁচের দেয়াল যত স্বচ্ছই হোক, চূর্ণবিচূর্ণ হয়ে যাবে। যাকে জোড়া দেয়া হয়ত আপনার কাছে কাঁঠালের আমসত্ত্ব। তবে হাওয়ায় পাল টেনে আপনিই কিন্তু এই স্বচ্ছ কাঁচের দেয়ালকে আঁচড়মুক্ত রেখে হীরকের ন্যায় শক্ত করতে পারতেন। কিন্তু যখন আপনার উপলব্ধি হবে যে, আপনি নিজেই নিজ হাতে কাঁচের দেয়ালটি ভেঙেছেন আর সেটাকে জোড়া দেবার চেষ্টা করা হলে বারংবার নিজ হাতে চূর্ণবিচূর্ণ করেছেন তখন যতক্ষন না কাঁচের দেয়ালটা আবার নিজ হাতে তৈরী করছেন, আপনার বিবেগের কাছে আপনি সারাজীবন অপরাধীই থেকে যাবেন। তবে হয়ত অপরাধী থাকবেন না, হয়ত কখনই সেটা আপনার কাছে উপলব্ধ হবে না, আপনি অপর প্রান্তে থাকা মানুষটিকেই বারংবার দায়ী করবেন, প্রশ্নবিদ্ধ করবেন! কারণ, আপনি সেই মানুষটাকেই বিশ্বাস করেন না!!!
কীভাবে করবেন! হয়ত আপনার নিজের উপরই আপনার বিশ্বাস নেই!!<br><br>
কিন্তু এই বিশ্বাসটাই সবচেয়ে বড় জিনিস। একটু ভেবে দেখুন। এই পৃথিবীটাই দাঁড়িয়ে আছে বিশ্বাসের উপর। যেদিন এ ভবে বিশ্বাস বলতে কিছু থাকবে না, সেদিন এ বিশ্বব্রক্ষ্মান্ডও থাকবে না!!<br><br>
মুখে বিশ্বাস করি বলাটা অনেক সহজ, ভালোবাসি বলাটাও অনেক সহজ! তবে সত্যিকার অর্থে কাউকে বিশ্বাস করতে পারার ভিতর, কাউকে ভালোবাসার ভিতর একটা আত্মিক প্রশান্তি আছে যেটা সবাই পায় না। কারণ, তারা বিশ্বাস করতে জানে না। এজন্য তাদের ভিতর একটি সংশয় কাজ করে, যার জন্য তারা অপর প্রান্তে থাকা মানুষটিকে বারংবার প্রশ্নবিদ্ধ করে, পরখ করে দেখতে চায়। এরা ইচ্ছাকৃত ভাবে একই কাজের পুনরাবৃত্তি করবে এবং আপনাকে যাচাই করবে। আপনার ভালোবাসা সত্যি হলে আপনি প্রতিবার তার পরীক্ষায় উত্তীর্ন হবেন এবং প্রতিবারই একটি এক্সপ্লেইনড এ্যাপোলজি পাবেন তার কাছ থেকে। ক'দিন পর আবার সেই সংশয়, আবারো সেই প্রশ্নবাণ। একে প্রকৃত ভালোবাসা বলে না, এই তথাকথিত ভালোবাসার সম্পর্ক কখনো চিরস্থায়ী হয় না! কারণ যেখানে বিশ্বাস নেই, সেখানে "ভালোবাসি" বলাটা অন্যায়, ঘোর অন্যায়!!
</h4></p>