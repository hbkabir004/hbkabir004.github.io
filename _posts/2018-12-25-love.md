---
title: সখী, ভালোবাসা কারে কয়?
author: আবীর
date: 2018-12-25 11:33:00 +0800
categories: [Life, Perception]
tags: [perceptions]
math: true
mermaid: true
---

<p>
প্রকৃত ভালোবাসা কখনও বাহ্যিক সৌন্দর্য্যের বিচারে হয় না, হয় সুন্দর পবিত্র দু'টি মনের মিলনে। বাহ্যিক সৌন্দর্য্যই যদি সব হত তাইলে এ পৃথিবীতে শুধু সুদর্শনদেরই জয়জয়কার হত। কাউকে ভালোবাসা মানে তার সবটুকুকে ভালোবাসা। শুধুমাত্র তার বর্তমানকে ভালোবাসা নয়; তার অতীতকে মেনে নিয়ে বর্তমানকে ভালোবেসে ভবিষ্যতে আমৃত্যু ভালোবেসে যাওয়ার নামই প্রকৃত ভালোবাসা। আর এ ভালোবাসায় সেই চিরচারিত ৩টা শব্দ কে আগে বলল বা কতবার কত আবেগ নিয়ে বলল বা আদৌ বলল কিনা সেটা মুখ্য নয়। এটা সাধারনত "ট্রেন্ডি-প্রেম" তথা বর্তমানের গফ-বফ ট্রেন্ডি রিলেশনশিপে হয়ে থাকে। সত্যিকার প্রেমে মানুষ তার নিজের অজান্তেই পড়ে যায়। এ প্রেমে থাকা মানুষদের নিজেদেরও হয়ত জানা থাকেনা ভালোবাসার আহ্বানটা কে করেছিল। হয়ত এখানে কোনো আহ্বানই নেই! এখানে মানুষগুলো একে অপরের ভবিষ্যত নিয়ে  ভাবে বলেই হয়ত তাকে সবটুকু দিয়ে আগলে রাখতে চায়। শিশুশুলভ আচরনে অভ্যস্ত জেদী মেয়েটা এ ভালোবাসার জন্যই হয়ত নিজেকে বদলানোর চেষ্টা করে। ছেলেটাও এই অসীম মায়ার জন্যই হয়ত মেয়েটাকে পরিপাটি করে সাজিয়ে রাখতে চায় যেন কেউ তার দিকে অঙ্গুলি নির্দেশ করে ভ্রুকুটি দিতে না পারে; ঠিক যেমনভাবে ছেলেটি তার কাব্যে সাজিয়ে রেখেছে তার সরলতার প্রতিমাকে! এটাই বুঝি ভালোবাসা, এটাই বুঝি প্রেম... 
</p>