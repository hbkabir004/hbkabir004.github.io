---
title: হেঁয়ালি
author: আবীর
date: 2019-05-23 11:33:00 +0800
categories: [Piece of Writing, Enigma]
tags: [habitual-poetry]
math: true
mermaid: true
---

<p>
এই তো সেদিনের কথা; আমি আমার খুব পছন্দের একটা জায়গার পাশ দিয়ে হেঁটে যাচ্ছিলাম, তোমার দাদার সাথে প্রায়ই হাঁটতে যেতাম ওখানে...হঠাৎ করে একজনকে চোখে পড়ল। ছাত্রজীবনে দারুন মেধাবী এবং সৃজনশীল একজন মানুষ ছিলেন। তবে শুনেছিলাম ছাত্রজীবনের শেষের দিকে মাদকাশক্ত হয়ে পড়েছিলেন। সেদিন তার এরূপ তিমির পথে বিচরনের কারণ শুনলাম। তার সামনেই মৃদু হাসতে হাসতে প্রায় হো হো করে হেসে উঠলাম। আমার দিকে সে বিস্ফরিত চোখে তাকিয়ে থেকে বলল, "তোমরা আজকালকার ছেলেমেয়েরা প্রকৃত ভালোবাসার মর্ম আর কি বুঝবা। সে আমাকে ধোঁকা দেয়নি! সেও মনপ্রান ঊজাড় করে ভালোবেসেছিল আমাকে, কিন্তু..." বলতে বলতে কালো ময়লার ছাপ পড়ে যাওয়া তার শুভ্র কপলের উপর দিয়ে অঝোরে অশ্রু গড়িয়ে পড়তে লাগল। আমি হাসি থামিয়ে তার দিকে তীক্ষ্ণ দৃষ্টিতে চেয়ে বললাম,"কিন্তু কী? সে তার পরিবারের জন্য ভালোবাসার কুরবানি দিয়েছে আর আপনি আপনাকে, তাই তো!" সে একটু চমকে উঠে আমার দিকে তাকাল, আমি বলে চললাম, "প্রকৃত ভালোবাসার সম্পর্কের বিচ্ছেদে নিজের সম্ভাবনাময় সোনালী ভবিষ্যৎ বিসর্জন দিয়ে মাদককে সঙ্গী করে নিজেকে তিলে তিলে শেষ করছেন, এই তো? আরেহ! একবারও কি ভেবে দেখেছেন আপনার জন্মের সময় আপনার মা পৃথিবীর যেই কঠিনতম বেদনাটা নিয়ে আপনাকে এ দুনিয়ার আলো দেখিয়েছেন তাঁর কাছে আপনার কষ্টটা কিছু? আপনার বাবা আপনার জন্মের পর থেকে তাঁর সকল আরামআয়েশ বিসর্জন দিয়ে মাথার ঘাম পায়ে ফেলে আপনাকে যে এতবড় করেছেন তাঁর কষ্টের কাছে আপনার এ কষ্ট কিছু? খুব দেবদাস সেজে বসে আছেন আর ওদিকে আপনার বিধবা মা আপনার ছোটবোনের বিয়ের জন্য এই বৃদ্ধবয়সে সেলাইমেশিন চালিয়ে যাচ্ছেন রাতের পর রাত..."; এক নিঃশ্বাসে বলে ফেললাম কথাগুলো। সে প্রায় হতবিহ্বলের মত তাকিয়ে আছে আমার দিকে, আমি একটা দীর্ঘশ্বাস ফেলে হনহন করে বাড়ির দিকে রওয়ানা হলাম, মাগরিবের আজান পড়ে গেছে...<br>

হঠাৎ ঘুম ভেঙে গেল আমার। কিছুক্ষন অশ্রুশিক্ত চোখে এদিকওদিক তাকিয়ে বাবাকে খুঁজতে লাগলাম। এতক্ষণ স্বপ্নে তাঁর গল্প শুনছিলাম। ওদিকে মসজিদের মিম্বরে মুয়াজ্জিন সুরেলা কণ্ঠে বলে চলেছেন, 
<h4><b>"হাই আ'লাল ফালাহ!  হাই আ'লাল ফালাহ!!"</b></h4>
</p>